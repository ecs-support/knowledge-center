<!DOCTYPE html>
<html lang="en">

<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="การชดเชยค่าภาษีอากร"><meta property="og:title" content="การชดเชยค่าภาษีอากร" />
<meta property="og:description" content="การชดเชยค่าภาษีอากรสำหรับสินค้าส่งออกที่ผลิตในราชอาณาจักร คำจำกัดความที่สำคัญในการชดเชยค่าภาษีอากร  คำว่า &ldquo;สินค้า&rdquo; หมายความว่า สินค้าที่ผลิตในราชอาณาจักร คำว่า &ldquo;ผลิต&rdquo; หมายความว่า ประกอบ แปรรูป แปรสภาพ หรือทำการอย่างใดอย่างหนึ่งให้มีขึ้น ซึ่งสินค้าไม่ว่าด้วยวิธีใดๆ คำว่า &ldquo;เงินชดเชย&rdquo; หมายความว่า เงินที่จะจ่ายชดเชยค่าภาษีอากรซึ่งมีอยู่ในต้นทุนการผลิตสินค้าส่งออกให้แก่ผู้มีสิทธิได้รับเงินชดเชยในรูปของบัตรภาษีตามพระราชบัญญัติชดเชยค่าภาษีอากรสินค้าส่งออกที่ผลิตในราชอาณาจักร พ.ศ. 2524 คำว่า &ldquo;อัตราเงินชดเชยค่าภาษีอากร&rdquo; หมายความว่า อัตราเงินชดเชยสำหรับชนิดและประเภทสินค้าที่จะได้รับเงินชดเชยค่าภาษีอากรตามที่คณะกรรมการพิจารณาชดเชยค่าภาษีอากรสินค้าส่งออกที่ผลิตในราชอาณาจักรได้ประกาศในราชกิจจานุเบกษา คำว่า &ldquo;การส่งสินค้าออก&rdquo; หมายความว่า การส่งของออกตามกฎหมายว่าด้วยศุลกากร รวมถึงการขายสินค้าภายในประเทศให้แก่ส่วนราชการหรือรัฐวิสาหกิจตามโครงการเงินกู้หรือเงินช่วยเหลือจากต่างประเทศ และการขายสินค้าให้แก่องค์การระหว่างประเทศหรือหน่วยงานที่มีสิทธินำสินค้าเข้ามาในราชอาณาจักรโดยได้รับการยกเว้นอากรตามกฎหมายว่าด้วยพิกัดอัตราศุลกากร  ผู้มีสิทธิได้รับเงินชดเชยค่าภาษีอากร  ผู้ทำการส่งออกตามกฎหมายว่าด้วยศุลกากร หรือผู้ที่ขายสินค้าภายในประเทศให้แก่ ส่วนราชการหรือรัฐวิสาหกิจตามโครงการเงินกู้หรือเงินช่วยเหลือจากต่างประเทศ หรือผู้ที่ขายสินค้าให้แก่องค์การระหว่างประเทศหรือหน่วยงานที่มีสิทธินำสินค้านั้นเข้ามาในราชอาณาจักรโดยได้รับการยกเว้นอากรตามกฎหมายว่าด้วยพิกัดอัตราศุลกากร ผู้มีสิทธิได้รับเงินชดเชยจะต้องไม่ได้ใช้สิทธิคืนหรือยกเว้นหรือลดหย่อนภาษีอากร ตามกฎหมายศุลกากรและกฎหมายอื่นสำหรับสินค้าส่งออก การส่งออกไปจำหน่ายยังต่างประเทศต้องปฏิบัติให้ถูกต้องครบถ้วนตามกฎหมายศุลกากรและได้รับชำระเงินค่าขายสินค้าจากต่างประเทศ ถ้าหากเป็นการส่งออกเพื่อวัตถุประสงค์อื่นที่ไม่ใช่ทางการค้าเช่น การส่งออกเพียงเพื่อเป็นตัวอย่าง หรือเพื่อการวิเคราะห์ หรือเพื่อการอื่นที่มิได้จำหน่าย ไม่สามารถขอรับเงินชดเชยได้  ผู้ไม่มีสิทธิได้รับเงินชดเชยค่าภาษีอากร ผู้ไม่มีสิทธิได้รับเงินชดเชยค่าภาษีอากร ได้แก่ผู้ส่งออกที่ได้ใช้สิทธิขอคืนหรือยกเว้นหรือลดหย่อนอากรขาเข้าสำหรับของที่ส่งออกที่ใช้สิทธิประโยชน์ ดังต่อไปนี้ 1. การขอคืนอากรตามมาตรา 29 ตามกฎหมายว่าด้วยศุลกากร 2. การยกเว้นอากรขาเข้าแก่ของที่ปล่อยออกไปจากคลังสินค้าทัณฑ์บน ประเภทโรงผลิตสินค้าเพื่อส่งออกไปนอกราชอาณาจักร ตามกฎหมายว่าด้วยศุลกากร 3. การยกเว้นอากรขาเข้าเกี่ยวกับเขตประกอบการเสรี ตามกฎหมาย ว่าด้วยการนิคมอุตสาหกรรมแห่งประเทศไทย 4. การยกเว้นหรือลดหย่อนอากรขาเข้าที่ไม่ใช่เครื่องจักร ตามกฎหมายว่าด้วยส่งเสริมการลงทุน 5. การยกเว้นอากรขาเข้าเกี่ยวกับเขตปลอดอากรตามหมวด 6 ตามกฎหมายว่าด้วยศุลกากร" />
<meta property="og:type" content="article" />
<meta property="og:url" content="https://ecs-support.github.io/knowledge-center/customs-clearance/docs/tax-incentive/%E0%B8%8A%E0%B8%94%E0%B9%80%E0%B8%8A%E0%B8%A2/" />

<title>การชดเชยค่าภาษีอากร | Knowledge Center</title>
<link rel="icon" href="/knowledge-center/customs-clearance/favicon.png" type="image/x-icon">


<link rel="stylesheet" href="/knowledge-center/customs-clearance/book.min.e8387887eeb9ec4e367f9270102c3c76a7f582e08bcf505edce73f49038c44a6.css" integrity="sha256-6Dh4h&#43;657E42f5JwECw8dqf1guCLz1Be3Oc/SQOMRKY=">


<script defer src="/knowledge-center/customs-clearance/en.search.min.545c9340b80961e6358777d64c9238078695921e9b413970ff9df7d6fe6ee8b1.js" integrity="sha256-VFyTQLgJYeY1h3fWTJI4B4aVkh6bQTlw/5331v5u6LE="></script>

<!--
Made with Book Theme
https://github.com/alex-shpak/hugo-book
-->

  
</head>

<body>
  <input type="checkbox" class="hidden" id="menu-control" />
  <main class="flex container">

    <aside class="book-menu fixed">
      <nav>
<h2 class="book-brand">
  <a href="https://ecs-support.github.io/knowledge-center/customs-clearance"><span>Knowledge Center</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" />
  <div class="book-search-spinner spinner hidden"></div>
  <ul id="book-search-results"></ul>
</div>





    

  
  





 
  
    




  
  <ul>
    
      
        

  <li >
    
      

  <a href="/knowledge-center/customs-clearance/docs/%E0%B8%81%E0%B8%B2%E0%B8%A3%E0%B8%99%E0%B8%B3%E0%B9%80%E0%B8%82%E0%B9%89%E0%B8%B2%E0%B8%AA%E0%B8%B4%E0%B8%99%E0%B8%84%E0%B9%89%E0%B8%B2/" >
      การนำเข้าสินค้า
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/%E0%B8%81%E0%B8%8E%E0%B8%AB%E0%B8%A1%E0%B8%B2%E0%B8%A2%E0%B8%A8%E0%B8%B8%E0%B8%A5%E0%B8%81%E0%B8%B2%E0%B8%81%E0%B8%A3/" >
      กฎหมายศุลกากร
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/tax-incentive/" >
      สิทธิประโยชน์ทางภาษีอากร
  </a>


    

    




  
  <ul>
    
      
        

  <li >
    
      

  <a href="/knowledge-center/customs-clearance/docs/tax-incentive/%E0%B8%84%E0%B8%B9%E0%B9%88%E0%B8%A1%E0%B8%B7%E0%B8%AD%E0%B8%AA%E0%B8%B4%E0%B8%97%E0%B8%98%E0%B8%B4%E0%B8%9B%E0%B8%A3%E0%B8%B0%E0%B9%82%E0%B8%A2%E0%B8%8A%E0%B8%99%E0%B9%8C%E0%B8%97%E0%B8%B2%E0%B8%87%E0%B8%A0%E0%B8%B2%E0%B8%A9%E0%B8%B5%E0%B8%AD%E0%B8%B2%E0%B8%81%E0%B8%A3/" >
      คู่มือสิทธิประโยชน์ทางภาษีอากร
  </a>


    

    






  </li>


      
    
      
        <li>

  <a href="/knowledge-center/customs-clearance/docs/tax-incentive/%E0%B8%A1%E0%B8%B2%E0%B8%95%E0%B8%A3%E0%B8%B229/" >
      การคืนอากรตามมาตรา 29
  </a>

</li>
      
    
      
        <li>

  <a href="/knowledge-center/customs-clearance/docs/tax-incentive/freezone/" >
      เขตปลอดอากร (Freezone)
  </a>

</li>
      
    
      
        <li>

  <a href="/knowledge-center/customs-clearance/docs/tax-incentive/%E0%B9%80%E0%B8%82%E0%B8%95%E0%B8%9B%E0%B8%A3%E0%B8%B0%E0%B8%81%E0%B8%AD%E0%B8%9A%E0%B8%81%E0%B8%B2%E0%B8%A3%E0%B9%80%E0%B8%AA%E0%B8%A3%E0%B8%B5/" >
      เขตประกอบการเสรี
  </a>

</li>
      
    
      
        <li>

  <a href="/knowledge-center/customs-clearance/docs/tax-incentive/%E0%B8%8A%E0%B8%94%E0%B9%80%E0%B8%8A%E0%B8%A2/"  class="active">
      การชดเชยค่าภาษีอากร
  </a>

</li>
      
    
  </ul>
  



  </li>


      
    
      
        

  <li >
    
      

  <a href="/knowledge-center/customs-clearance/docs/free-trade-area/" >
      สิทธิพิเศษทางการค้า
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/price/" >
      ราคาศุลกากร
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/transit/" >
      ถ่ายลำ/ผ่านแดน
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/company/" >
      ผู้ประกอบการ
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/reference/" >
      ข้อมูลอ้างอิง
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/customs/" >
      กรมศุลกากร
  </a>


    

    






  </li>


      
    
      
        

  <li >
    
      

  <a href="/knowledge-center/customs-clearance/docs/backup/" >
      Backup
  </a>


    

    






  </li>


      
    
  </ul>
  



  











</nav>


<script>
(function() {
  var menu = document.querySelector("aside.book-menu nav");
  addEventListener("beforeunload", function(event) {
    localStorage.setItem("menu.scrollTop", menu.scrollTop);
  });
  menu.scrollTop = localStorage.getItem("menu.scrollTop");
})();
</script>

    </aside>

    <div class="book-page">
      <header class="flex align-center justify-between book-header">
  <label for="menu-control">
    <img src="/knowledge-center/customs-clearance/svg/menu.svg" alt="Menu" />
  </label>
  <strong>การชดเชยค่าภาษีอากร</strong>
</header>

      
<article class="markdown">

<h1 id="การชดเชยค-าภาษ-อากรสำหร-บส-นค-าส-งออกท-ผล-ตในราชอาณาจ-กร">การชดเชยค่าภาษีอากรสำหรับสินค้าส่งออกที่ผลิตในราชอาณาจักร</h1>

<h2 id="คำจำก-ดความท-สำค-ญในการชดเชยค-าภาษ-อากร">คำจำกัดความที่สำคัญในการชดเชยค่าภาษีอากร</h2>

<ul>
<li>คำว่า <strong>&ldquo;สินค้า&rdquo;</strong> หมายความว่า สินค้าที่ผลิตในราชอาณาจักร</li>
<li>คำว่า <strong>&ldquo;ผลิต&rdquo;</strong> หมายความว่า ประกอบ แปรรูป แปรสภาพ หรือทำการอย่างใดอย่างหนึ่งให้มีขึ้น ซึ่งสินค้าไม่ว่าด้วยวิธีใดๆ</li>
<li>คำว่า <strong>&ldquo;เงินชดเชย&rdquo;</strong> หมายความว่า เงินที่จะจ่ายชดเชยค่าภาษีอากรซึ่งมีอยู่ในต้นทุนการผลิตสินค้าส่งออกให้แก่ผู้มีสิทธิได้รับเงินชดเชยในรูปของบัตรภาษีตามพระราชบัญญัติชดเชยค่าภาษีอากรสินค้าส่งออกที่ผลิตในราชอาณาจักร พ.ศ. 2524</li>
<li>คำว่า <strong>&ldquo;อัตราเงินชดเชยค่าภาษีอากร&rdquo;</strong> หมายความว่า อัตราเงินชดเชยสำหรับชนิดและประเภทสินค้าที่จะได้รับเงินชดเชยค่าภาษีอากรตามที่คณะกรรมการพิจารณาชดเชยค่าภาษีอากรสินค้าส่งออกที่ผลิตในราชอาณาจักรได้ประกาศในราชกิจจานุเบกษา</li>
<li>คำว่า <strong>&ldquo;การส่งสินค้าออก&rdquo;</strong> หมายความว่า การส่งของออกตามกฎหมายว่าด้วยศุลกากร รวมถึงการขายสินค้าภายในประเทศให้แก่ส่วนราชการหรือรัฐวิสาหกิจตามโครงการเงินกู้หรือเงินช่วยเหลือจากต่างประเทศ และการขายสินค้าให้แก่องค์การระหว่างประเทศหรือหน่วยงานที่มีสิทธินำสินค้าเข้ามาในราชอาณาจักรโดยได้รับการยกเว้นอากรตามกฎหมายว่าด้วยพิกัดอัตราศุลกากร</li>
</ul>

<h2 id="ผ-ม-ส-ทธ-ได-ร-บเง-นชดเชยค-าภาษ-อากร">ผู้มีสิทธิได้รับเงินชดเชยค่าภาษีอากร</h2>

<ol>
<li>ผู้ทำการส่งออกตามกฎหมายว่าด้วยศุลกากร หรือผู้ที่ขายสินค้าภายในประเทศให้แก่ ส่วนราชการหรือรัฐวิสาหกิจตามโครงการเงินกู้หรือเงินช่วยเหลือจากต่างประเทศ หรือผู้ที่ขายสินค้าให้แก่องค์การระหว่างประเทศหรือหน่วยงานที่มีสิทธินำสินค้านั้นเข้ามาในราชอาณาจักรโดยได้รับการยกเว้นอากรตามกฎหมายว่าด้วยพิกัดอัตราศุลกากร</li>
<li>ผู้มีสิทธิได้รับเงินชดเชยจะต้องไม่ได้ใช้สิทธิคืนหรือยกเว้นหรือลดหย่อนภาษีอากร ตามกฎหมายศุลกากรและกฎหมายอื่นสำหรับสินค้าส่งออก</li>
<li>การส่งออกไปจำหน่ายยังต่างประเทศต้องปฏิบัติให้ถูกต้องครบถ้วนตามกฎหมายศุลกากรและได้รับชำระเงินค่าขายสินค้าจากต่างประเทศ ถ้าหากเป็นการส่งออกเพื่อวัตถุประสงค์อื่นที่ไม่ใช่ทางการค้าเช่น การส่งออกเพียงเพื่อเป็นตัวอย่าง หรือเพื่อการวิเคราะห์ หรือเพื่อการอื่นที่มิได้จำหน่าย ไม่สามารถขอรับเงินชดเชยได้</li>
</ol>

<h2 id="ผ-ไม-ม-ส-ทธ-ได-ร-บเง-นชดเชยค-าภาษ-อากร">ผู้ไม่มีสิทธิได้รับเงินชดเชยค่าภาษีอากร</h2>

<p>ผู้ไม่มีสิทธิได้รับเงินชดเชยค่าภาษีอากร ได้แก่ผู้ส่งออกที่ได้ใช้สิทธิขอคืนหรือยกเว้นหรือลดหย่อนอากรขาเข้าสำหรับของที่ส่งออกที่ใช้สิทธิประโยชน์ ดังต่อไปนี้
1. การขอคืนอากรตามมาตรา 29 ตามกฎหมายว่าด้วยศุลกากร
2. การยกเว้นอากรขาเข้าแก่ของที่ปล่อยออกไปจากคลังสินค้าทัณฑ์บน ประเภทโรงผลิตสินค้าเพื่อส่งออกไปนอกราชอาณาจักร ตามกฎหมายว่าด้วยศุลกากร
3. การยกเว้นอากรขาเข้าเกี่ยวกับเขตประกอบการเสรี ตามกฎหมาย ว่าด้วยการนิคมอุตสาหกรรมแห่งประเทศไทย
4. การยกเว้นหรือลดหย่อนอากรขาเข้าที่ไม่ใช่เครื่องจักร ตามกฎหมายว่าด้วยส่งเสริมการลงทุน
5. การยกเว้นอากรขาเข้าเกี่ยวกับเขตปลอดอากรตามหมวด 6 ตามกฎหมายว่าด้วยศุลกากร</p>

<h2 id="ชน-ดส-นค-าท-ไม-ได-ร-บเง-นชดเชย">ชนิดสินค้าที่ไม่ได้รับเงินชดเชย</h2>

<p>สินค้าส่งออกที่ไม่ได้รับเงินชดเชย ได้แก่สินค้าส่งออกดังต่อไปนี้</p>

<ol>
<li>สินค้าที่ไม่ได้ผลิตในราชอาณาจักร</li>
<li>แร่ ตามกฎหมายว่าด้วยแร่</li>
<li>สินค้าที่ต้องเสียอากรหรือค่าธรรมเนียมเมื่อส่งออก</li>
<li>สินค้าที่คณะกรรมการฯกำหนดไม่ให้ได้รับเงินชดเชย ดังนี้</li>
<li>ประกาศคณะกรรมการพิจารณาชดเชยค่าภาษีอากรสินค้าส่งออกที่ผลิตในราชอาณาจักรที่ <sup>3</sup>&frasl;<sub>2527</sub> ได้แก่ผลิตภัณฑ์ที่ทำด้วยไม้สัก พยุง ชิงชัง ประดู่ มะค่าโมง ขะเจ๊า(สาธร) และ มะเกลือ ที่ไม่เหมาะจะนำไปแปรรูปเป็นอย่างอื่น</li>
<li>ประกาศคณะกรรมการพิจารณาชดเชยค่าภาษีอากรสินค้าส่งออกที่ผลิตในราชอาณาจักรที่ <sup>1</sup>&frasl;<sub>2535</sub> ได้แก่

<ul>
<li>ข้าวเจ้า ข้าวเหนียว ไม่ว่าจะเป็นข้าวเปลือก ข้าวขาว ข้าวกล้อง ข้าวนึ่ง ข้าวอบแห้ง ปลายข้าว หรือรำ
ข้าวฟ่าง ข้าวสาลี</li>
<li>ข้าวโพด ไม่ว่าเป็นฝักหรือเมล็ด อบ บด ทำให้เป็นซีกหรือชิ้น แต่ไม่รวมถึงแป้งข้าวโพด หรือข้าวโพด ที่ผ่านกรรมวิธีเพื่อทำเป็นอาหารนอกจากอาหารสัตว์ (ไม่รวมฝักข้าวโพดอ่อนที่เป็นฝัก)</li>
<li>หนังสัตว์ที่ยังไม่ได้ฟอก รวมทั้งเศษตัด และเศษ</li>
<li>ยางของต้นยางตระกูลฮีเวีย ไม่ว่าจะเป็นยางแผ่น ยางแท่ง เศษยาง ยางก้อน น้ำยาง หรือขี้ยางจากต้นยาง</li>
<li>ยางปนดิน หรือปนเปลือกต้นยาง รวมทั้งยางในลักษณะอื่นซึ่งยังอยู่ในสภาพวัตถุดิบ</li>
<li>รัง ไหม เส้นไหมดิบที่ยังมิได้ตีเกลียว และเส้นด้ายที่ทำด้วยไหม ขี้ไหม หรือเศษไหม</li>
<li>ถั่วทุกชนิด ไม่ว่ากะเทาะเปลือก หรือทั้งเปลือก บด ทำให้เป็นซีกหรือชิ้น รวมทั้งกากถั่ว แต่ไม่รวมถึง แป้งถั่ว หรือถั่วที่ผ่านกรรมวิธีเพื่อทำเป็นอาหารนอกจากอาหารสัตว์ (ไม่รวมถึงถั่วฝักยาวที่เป็นฝัก)</li>
<li>เมล็ดละหุ่ง</li>
<li>ปอทุกชนิดรวมทั้งเศษปอ ไม่ว่าดิบหรือผ่านกรรมวิธีใดๆแล้ว รวมทั้งปอที่เป็นเส้นใย แต่ไม่รวมถึงปอที่ปั่นเป็นเส้นหรือวัตถุประดิษฐ์อื่นจากปอ</li>
<li>ครั่งดิบ ครั่งเม็ด</li>
<li>มันสำปะหลัง ไม่ว่าเป็นหัว หรือจัดทำเป็นผง แป้ง เส้น ก้อน แท่ง ฝอย ชิ้น เม็ด หรือจัดทำในลักษณะอื่น รวมทั้งกากมันสำปะหลัง</li>
<li>น้ำตาลทราย น้ำตาลทรายดิบ หรือน้ำตาลดิบ</li>
<li>กากน้ำตาล กากมะพร้าว</li>
<li>ฝ้าย นุ่น งิ้ว ง้าว ไม่ว่าทั้งลูก กะเทาะเปลือกหรือแยกส่วนแล้ว รวมทั้งเมล็ด แต่ไม่รวมถึงปุยฝ้ายที่แยกเมล็ดออกแล้ว</li>
<li>สัตว์ทุกชนิดที่มิใช่สัตว์น้ำและสัตว์ปีก รวมทั้งวัตถุพลอยได้จากสัตว์</li>
<li>สัตว์น้ำที่มีชีวิต</li>
<li>ทองคำ แพลทินัม ทองขาว เงิน นาค โลหะเจือของวัตถุดังกล่าว รวมทั้งสิ่งทำเทียมวัตถุหรือสินค้าดังกล่าวด้วย แต่ไม่รวมถึงสินค้าที่เป็นสิ่งที่ใช้ประดับกายหรือประดับเครื่องแต่งกาย</li>
</ul></li>
</ol>

<h2 id="ข-นตอนการขอชดเชยค-าภาษ-อากร">ขั้นตอนการขอชดเชยค่าภาษีอากร</h2>

<p>ก่อนการส่งออกผู้ประสงค์จะขอใช้สิทธิในการขอรับเงินชดเชยค่าภาษีอากรสินค้าส่งออกที่ผลิตในราชอาณาจักรสำหรับการผ่านพิธีการศุลกากรทางอิเล็กทรอนิกส์แบบไร้เอกสาร ให้ปฏิบัติดังนี้
1. ให้ทำการลงทะเบียนเป็นผู้ผ่านพิธีการศุลกากรทางอิเล็กทรอนิกส์ โดยลงทะเบียนเป็นผู้ประสงค์ยื่นคำขอรับเงินชดเชยค่าภาษีอากร ตามแบบคำร้องมอบอำนาจกระทำการแทนในการขอรับเงินชดเชยค่าภาษีอากรสำหรับสินค้าส่งออก ณ ฝ่ายทะเบียนและสิทธิพิเศษ กลุ่มงานมาตรฐานพิธีการและราคาศุลกากร หรือฝ่ายบริหารทั่วไปสำนัก/สำนักงานศุลกากร หรือด่านศุลกากร.</p>

<ol>
<li>ให้ผู้ส่งของออกที่ใช้สิทธิขอรับเงินชดเชยค่าภาษีอากรสินค้าส่งออก จัดทำข้อมูลใบขนสินค้าขาออกตามมาตรฐานที่ศุลกากรกำหนดแล้วส่งข้อมูลทางอิเล็กทรอนิกส์เข้าสู่ระบบคอมพิวเตอร์ของศุลกากร

<ul>
<li>ในส่วนรายละเอียดของใบขนสินค้าขาออกแต่ละรายการ (Export Declaration Detail) ในช่องการใช้สิทธิชดเชยอากร (Compensation) ต้องมีค่าเท่ากับ Y เท่านั้น</li>
<li>ในส่วนรายละเอียดของใบขนสินค้าขาออกแต่ละรายการ (Export Declaration Detail) ในช่องการใช้สิทธิพิเศษ ( Privilege Code ) ให้ระบุค่าเป็น &ldquo; 003 &ldquo;</li>
<li>ในส่วนรายละเอียดของใบขนสินค้าขาออกแต่ละรายการ (Export Declaration Detail) ในช่องอัตราอากรขาออก ( Export Tariff ) ให้ระบุค่าเป็น &ldquo; 9 PART 3 &ldquo;
ในส่วนรายละเอียดของใบขนสินค้าขาออกแต่ละรายการ (Export Declaration Detail) ในช่องพิกัดศุลกากร ( Tariff Code ) ให้บันทึกพิกัดศุลกากรให้ตรงกับชนิดของของที่ส่งออก</li>
</ul></li>
</ol>

<h2 id="การย-นขอร-บเง-นชดเชยค-าภาษ-อากร">การยื่นขอรับเงินชดเชยค่าภาษีอากร</h2>

<p>การยื่นชุดคำขอรับเงินชดเชยค่าภาษีอากรสินค้าส่งออกที่ผลิตในราชอาณาจักร ให้ยื่นที่ ฝ่ายชดเชยอากร ส่วนชดเชยค่าภาษีอากร สำนักสิทธิประโยชน์ทางภาษีอากร สำหรับกรณีเป็นผู้ขอรับเงินชดเชยค่าภาษีอากรที่ยื่นชุดคำขอรับเงินชดเชยค่าภาษีอากรเป็นครั้งแรก ให้ยื่นหนังสือรับรองการจดทะเบียน นิติบุคคล กระทรวงพาณิชย์ และใบประกอบกิจการโรงงานที่ฝ่ายชดเชยอากร ก่อนยื่นชุดคำขอรับเงินชดเชยค่าภาษีอากร และหากมีการเปลี่ยนแปลงในรายละเอียดของเอกสารดังกล่าวให้แจ้งการเปลี่ยนแปลงพร้อมทั้งยื่นเอกสารหลักฐานทุกครั้ง</p>

<ol>
<li><p>กรณีผู้ส่งสินค้าออกไปยังต่างประเทศตามกฎหมายว่าด้วยศุลกากร ให้ยื่นคำขอรับเงินชดเชยค่าภาษีอากรสำหรับสินค้าส่งออก ตามแบบ กศก.20 /1 ภายใน 1 ปี นับตั้งแต่วันที่ส่งออกถึงวันที่ยื่นคำขอรับเงินชดเชยค่าภาษีอากร พร้อมเอกสารประกอบดังนี้</p>

<ol>
<li>แบบแสดงรายละเอียดของสินค้าที่ได้ส่งออกและขอรับเงินชดเชยค่าภาษีอากรตามแบบ กศก.20 /1 ก ที่ลงลายมือชื่อและประทับตราบริษัท ห้าง ร้าน (ถ้ามี) โดยผู้มีอำนาจยื่นคำขอรับเงินชดเชยค่าภาษีอากร ทั้งนี้ แบบแสดงรายละเอียดของสินค้าตามแบบ กศก.20 /1 ก ให้มีจำนวนใบขนสินค้าขาออกไม่เกิน 10 ใบขนฯ และไม่เกิน 100 รายการต่อหนึ่งชุดคำขอรับเงินชดเชยค่าภาษีอากร (กรณีใบขนฯ ฉบับใดมีมากกว่า 100 รายการ ให้ถือว่าชุดคำขอรับเงินชดเชยค่าภาษีอากรนั้นเป็นหนึ่งชุดคำขอฯ)</li>
<li>บัญชีราคาสินค้า (Invoice)</li>

<li><p>เอกสารหลักฐานแสดงการรับชำระเงินค่าขายสินค้าส่งออก สำเนาใบเข้าบัญชี (Credit Note/Credit Advice) หรือเอกสารหลักฐานการโอนเงินอื่นๆ ที่ระบุว่าได้มีการนำเงินตราต่างประเทศหรือสกุลเงินบาท เป็นค่าขายสินค้าที่ส่งออก ส่งมาจากต่างประเทศตามใบขนสินค้าขาออกเข้าบัญชี ซึ่งออกโดยธนาคารพาณิชย์หรือสถาบันการเงินที่ได้รับการรับรองจากธนาคารแห่งประเทศไทยให้ทำหน้าที่เหมือนธนาคารพาณิชย์ และเป็นสถาบันการเงินที่ได้รับชำระเงินค่าสินค้าโดยตรงจากต่างประเทศ ทั้งนี้เอกสารดังกล่าวจะต้องมีข้อความระบุชื่อผู้รับเงิน (ผู้ส่งของออก) เลขที่บัญชีราคาสินค้า (Invoice) แหล่งที่มาของเงิน จำนวนเงินตราต่างประเทศหรือเงินบาท ซึ่งมีผู้มีอำนาจลงนามของธนาคารพาณิชย์หรือสถาบันการเงิน ต้องลงลายมือชื่อรับรองความถูกต้อง โดยระบุชื่อ-สกุล ตำแหน่ง พร้อมประทับตราธนาคาร และผู้มีอำนาจลงนามของบริษัท ห้าง ร้าน ต้องลงลายมือชื่อพร้อมประทับตรา (ถ้ามี) เช่นเดียวกัน หากจำนวนเงินในหลักฐานดังกล่าวแสดงการชำระเงินค่าสินค้าตามบัญชีสินค้า (Invoice) หลายฉบับ ให้ระบุจำนวนเงินที่ชำระแต่ละบัญชีราคาสินค้า (Invoice) ให้ชัดเจน ซึ่งผู้มีอำนาจ ลงนามของธนาคารพาณิชย์หรือสถาบันการเงิน ต้องลงลายมือชื่อรับรองรายละเอียดดังกล่าวด้วย และให้ผู้ส่งออกยื่นเอกสารเพิ่มเติมในแต่ละกรณี ดังนี้</p>

<ul>
<li>กรณีที่มีการรับชำระเงินค่าขายสินค้าที่ส่งออกเป็นเช็ค / ดราฟท์ของสถาบันการเงินต่างประเทศ ให้แนบสำเนาภาพถ่ายเช็ค / ดราฟท์ ของธนาคารพาณิชย์ที่ทำการแลกเปลี่ยนเงินตรารับรอง</li>
<li>กรณีที่มีการชำระเงินค่าขายสินค้าที่ส่งออกเป็นเช็คเดินทาง ให้แนบสำเนาภาพถ่ายเช็คเดินทางที่ธนาคารพาณิชย์รับรอง และสำเนาภาพถ่ายหนังสือเดินทางเข้าประเทศไทย ของผู้ซื้อ</li>
<li>กรณีที่มีการชำระเงินค่าขายสินค้าที่ส่งออกเป็นเงินสดด้วยสกุลเงินตราต่างประเทศ หรือสกุลเงินบาท ให้แนบหลักฐานการนำเงินเข้าประเทศ (Foreign Currency Declaration Form)ตามแบบของกรมศุลกากร โดยเจ้าหน้าที่ด่านศุลกากรเป็นผู้รับรอง และแนบสำเนาภาพถ่ายหนังสือเดินทางเข้าประเทศหรือสำเนาภาพถ่ายหลักฐานการผ่านแดนเข้ามาในประเทศของผู้เดินทาง พร้อมเอกสารนำเงินฝากเข้าบัญชีธนาคาร ระบุเลขที่บัญชีสินค้า</li>
</ul></li>

<li><p>กรณีการขอรับเงินชดเชยค่าภาษีอากรสำหรับสินค้าที่ส่งออกทางอากาศยาน ให้ผู้ส่งของออกแนบสำเนาใบตราส่งสินค้าทางอากาศยาน (Air Waybill) ที่ระบุเลขที่บัญชีราคาสินค้าและเงื่อนไขการชำระค่าขนส่งของ โดยผู้ส่งของออกและตัวแทนบริษัทสายการบิน ลงลายมือชื่อและประทับตรารับรอง กรณีไม่สำแดงค่าขนส่งใน Air Waybill ให้แนบเอกสารการชำระค่าขนส่งของเพิ่มเติมจากเอกสารที่ต้องยื่นตามปกติ</p></li>

<li><p>กรณีผู้ขอรับเงินชดเชยค่าภาษีอากรไม่ได้เป็นผู้ผลิตสินค้าที่ส่งออกและประสงค์จะโอนสิทธิในบัตรภาษีให้บุคคลอื่น และสินค้าที่ขอรับเงินชดเชยค่าภาษีอากรมีอัตราเงินชดเชยค่าภาษีอากร ตั้งแต่ร้อยละ 1.5 ขึ้นไปของราคาส่งออก ให้ยื่นใบกำกับภาษีหรือหลักฐานการซื้อขายอย่างอื่นที่ระบุผู้ซื้อและผู้ขายพร้อมสถานประกอบการของผู้ขาย ทั้งนี้ใบกำกับภาษีที่ยื่นประกอบชุดคำขอรับเงินชดเชยค่าภาษีอากร ต้องมีรายการดังต่อไปนี้</p>

<ul>
<li>คำว่า &ldquo;ใบกำกับภาษี&rdquo; ในที่ที่เห็นได้เด่นชัด</li>
<li>ชื่อ ที่อยู่ และเลขประจำตัวผู้เสียภาษีอากรของผู้ประกอบการจดทะเบียนที่ออกใบกำกับภาษี</li>
<li>หมายเลขลำดับของใบกำกับภาษีและหมายเลขลำดับของเล่ม (ถ้ามี) พร้อมวัน เดือน ปี ที่ออกใบกำกับภาษี</li>
<li>ชื่อ ที่อยู่ ของผู้ซื้อสินค้า</li>
<li>ชื่อ ชนิด ประเภท ปริมาณและมูลค่าของสินค้า</li>
<li>จำนวนภาษีมูลค่าเพิ่มที่คำนวณจากมูลค่าของสินค้าโดยให้แยกออกจากมูลค่าสินค้าให้ชัดเจน</li>
</ul></li>

<li><p>เอกสารหลักฐานอื่น ๆ เพื่อประกอบการพิจารณาตามความจำเป็น</p></li>
</ol></li>

<li><p>กรณีขายสินค้าภายในประเทศซึ่งอยู่ในข่ายได้รับเงินชดเชยค่าภาษีอากร</p>

<ol>
<li>ผู้ที่ขายสินค้าภายในประเทศให้แก่ส่วนราชการหรือรัฐวิสาหกิจตามโครงการเงินกู้หรือเงินช่วยเหลือจากต่างประเทศ ซึ่งอยู่ในข่ายได้รับเงินชดเชยค่าภาษีอากรเช่นเดียวกับผู้ส่งสินค้าออก ให้ยื่นคำขอรับเงินชดเชยค่าภาษีอากร ตามแบบ กศก. 21 /1 และให้ปฏิบัติเช่นเดียวกับกรณีผู้ส่งสินค้าออกไปยังต่างประเทศตามกฎหมายว่าด้วยศุลกากร โดยมีเอกสารเพิ่มเติม ดังนี้

<ul>
<li>แบบแสดงรายละเอียดของสินค้าที่ขอรับเงินชดเชยค่าภาษีอากรตามแบบ กศก.21 /1 ก ที่ลงลายมือชื่อและประทับตราบริษัท ห้าง ร้าน (ถ้ามี) โดยผู้มีอำนาจยื่นคำขอรับเงินชดเชยค่าภาษีอากร</li>
<li>สำเนาสัญญาซื้อขาย (เฉพาะส่วนที่เกี่ยวกับสินค้าที่ขอรับเงินชดเชยค่าภาษีอากร) ถ้าสัญญาซื้อขายเป็นภาษาต่างประเทศให้แปลเป็นภาษาไทย และรับรองโดยผู้มีอำนาจลงลายมือชื่อ ชื่อ-สกุล ตำแหน่ง พร้อมประทับตราบริษัท ห้าง ร้าน (ถ้ามี) ไว้ด้วย</li>
<li>สำเนาหนังสือรับรองสัญญาซื้อขายจากส่วนราชการ หรือรัฐวิสาหกิจ ว่าเป็นการซื้อขายสินค้าตามโครงการเงินกู้หรือเงินช่วยเหลือจากต่างประเทศ โดยเป็นการซื้อขายที่ผู้ขายได้รับการคัดเลือกในการประกวดราคานานาชาติหรือการสอบราคานานาชาติ</li>
<li>หนังสือรับรองการตรวจรับสินค้า หรือสำเนาหนังสือตรวจรับสินค้าของคณะกรรมการตรวจรับคุณภาพและปริมาณสินค้าจากส่วนราชการ หรือรัฐวิสาหกิจ</li>
<li>สำเนาใบส่งสินค้าหรือสำเนาใบกำกับสินค้าซึ่งออกโดยผู้ผลิตสินค้า และสำเนาหลักฐานการรับเงินค่าขายสินค้าต้องสอดคล้องกัน โดยผู้ยื่นคำขอต้องลงลายมือชื่อและประทับตราบริษัท ห้าง ร้าน (ถ้ามี)</li>
<li>ยื่นคำขอรับเงินชดเชยค่าภาษีอากรภายใน 1 ปี นับแต่วันที่คณะกรรมการตรวจรับคุณภาพและปริมาณตรวจรับสินค้า หรือภายใน 1 ปี นับแต่วันที่คณะกรรมการตรวจรับแต่ละงวด ให้นำสำเนาเอกสารพร้อมต้นฉบับ ตามข้อ (1) - (6) มายื่นโดยเฉพาะหนังสือของส่วนราชการ หรือรัฐวิสาหกิจ ต้องลงลายมือชื่อ - สกุล ตำแหน่ง โดยหัวหน้าส่วนราชการ หรือรัฐวิสาหกิจหรือผู้ที่ได้รับมอบหมาย เมื่อเจ้าหน้าที่ตรวจสอบเรียบร้อยแล้วจะคืนต้นฉบับไป</li>
</ul></li>
<li>ผู้ที่ขายสินค้าให้แก่องค์การระหว่างประเทศหรือหน่วยงานที่มีสิทธินำสินค้าเข้ามาในราชอาณาจักรโดยได้รับการยกเว้นอากรตามกฎหมายว่าด้วยพิกัดอัตราศุลกากร ซึ่งอยู่ในข่ายได้รับเงินชดเชย ค่าภาษีอากรเช่นเดียวกับผู้ส่งสินค้าออก ให้ยื่นคำขอรับเงินชดเชยค่าภาษี ตามแบบ กศก.<sup>21</sup>&frasl;<sub>1</sub> และให้ปฏิบัติเช่นเดียวกับกรณีผู้ส่งสินค้าออกไปยังต่างประเทศตามกฎหมายว่าด้วยศุลกากร โดยมีเอกสารเพิ่มเติม ดังนี้

<ul>
<li>หลักฐานแสดงว่าผู้ซื้อเป็นหน่วยงานที่มีสิทธินำสินค้าเข้ามาในราชอาณาจักรโดยได้รับยกเว้นอากรตามกฎหมายว่าด้วยพิกัดอัตราศุลกากร และกรมศุลกากรอนุมัติแล้ว</li>
<li>หนังสือรับรองการตรวจรับสินค้า หรือสำเนาเอกสารตรวจรับสินค้าจากผู้ซื้อ พร้อมนำต้นฉบับมาแสดงด้วย</li>
<li>ยื่นคำขอรับเงินชดเชยค่าภาษีอากรภายใน 1 ปี นับแต่วันที่ผู้ซื้อตรวจรับสินค้า การจัดชุดคำขอรับเงินชดเชยค่าภาษีอากร ให้แยกชุดคำขอรับเงินชดเชยค่าภาษีอากรสำหรับใบขนสินค้าขาออกที่มีการส่งทางอากาศยานต่างหากจากชุดคำขอฯที่ส่งออกทางอื่น กรณีมีเหตุจำเป็นที่ผู้ยื่นชุดคำขอรับเงินชดเชยค่าภาษีอากรไม่สามารถดำเนินการนำเอกสารประกอบชุดคำขอรับเงินชดเชยค่าภาษีอากรมายื่นได้ครบถ้วน และสินค้าที่ขอรับเงินชดเชยค่าภาษีอากร จะครบกำหนดอายุ 1 ปี นับจากวันที่ส่งของออกถึงวันที่ยื่นเอกสาร ให้ผู้ยื่นชุดคำขอรับเงินชดเชยค่าภาษีอากร ยื่นคำร้องขอขยายระยะเวลายื่นเอกสารประกอบชุดคำขอรับเงินชดเชยค่าภาษีอากรตามแบบ กศก 159 โดยสามารถขอขยายระยะเวลาได้ภายใน 15 วันทำการ<br /></li>
</ul></li>
</ol></li>
</ol>

<p>กรณีผู้ยื่นชุดคำขอรับเงินชดเชยค่าภาษีอากรที่ได้รับอนุญาตให้ขยายระยะเวลาแล้ว ไม่ปฏิบัติตามเงื่อนไขที่กำหนดไว้ หรือไม่สามารถดำเนินการได้ทันภายในกำหนดเวลาตามที่ขอไว้ ให้ถือว่า ผู้ขอรับเงินชดเชยค่าภาษีอากร ไม่ให้ความร่วมมือในการปฏิบัติงานของพนักงานเจ้าหน้าที่ตามนัยมาตรา 28 แห่งพระราชบัญญัติชดเชยค่าภาษีอากรสินค้าส่งออกที่ผลิตในราชอาณาจักร พ.ศ.2524 เจ้าหน้าที่ผู้ควบคุมคำร้องขอขยายเวลาฯจะเสนอหัวหน้าฝ่ายชดเชยอากร เพื่อพิจารณาอนุมัติให้ยกเลิกชุดคำขอรับเงินชดเชย ค่าภาษีอากรฉบับนั้น</p>

<h1 id="บ-ตรภาษ">บัตรภาษี</h1>

<h2 id="บ-ตรภาษ-ม-2-ชน-ด-ค-อ">บัตรภาษีมี 2 ชนิด คือ</h2>

<ol>
<li>บัตรภาษีชนิดกำหนดราคา

<ul>
<li>ราคา 100,000 บาท</li>
<li>ราคา 10,000 บาท</li>
<li>ราคา 1,000 บาท</li>
</ul></li>
<li>บัตรภาษีชนิดไม่กำหนดราคา จำนวนเงินต่ำกว่า 1,000 บาท บัตรภาษี มีอายุ 3 ปี นับตั้งแต่วันที่ออกบัตรภาษี</li>
</ol>

<h2 id="การโอนส-ทธ-ในบ-ตรภาษ">การโอนสิทธิในบัตรภาษี</h2>

<p>ผู้มีสิทธิได้รับเงินชดเชยค่าภาษีอากร ที่ประสงค์จะโอนสิทธิในบัตรภาษีไปให้บุคคลอื่น ให้ปฏิบัติตามหลักเกณฑ์และวิธีการ ดังต่อไปนี้</p>

<ol>
<li>กรณีก่อนออกบัตรภาษี

<ul>
<li>ให้ผู้มีสิทธิได้รับเงินชดเชยค่าภาษีอากร ที่ประสงค์จะโอนสิทธิในบัตรภาษี แสดงความจำนงในแบบคำขอรับเงินชดเชยค่าภาษีอากร โดยระบุชื่อผู้รับโอนลงในช่องว่างของบรรทัดที่มีข้อความ &ldquo;ประสงค์จะโอนบัตรภาษีให้&hellip;&hellip;&hellip;&hellip;&hellip;&hellip;&hellip;&hellip;&rdquo; หากไม่ประสงค์จะโอนก็ให้ระบุข้อความว่า &ldquo;ไม่โอน&rdquo; ยื่นต่อ ฝ่ายชดเชยอากร หรือยื่นคำร้องเปลี่ยนแปลงการโอนสิทธิในบัตรภาษี ก่อนออกบัตรภาษี</li>
<li>ให้ผู้มีสิทธิได้รับเงินชดเชยค่าภาษีอากร ที่ประสงค์จะโอนสิทธิในบัตรภาษี ยื่นคำร้องขอรับโอนสิทธิในบัตรภาษีของผู้รับโอนตามแบบ กศก.22 /1 พร้อมคำขอรับเงินชดเชยค่าภาษีอากร โดยระบุจำนวนเงินให้ตรงกับยอดเงินที่ขอชดเชยค่าภาษีอากร ทั้งนี้ต้องลงลายมือชื่อ ระบุชื่อ-สกุล และประทับตราบริษัท ห้าง ร้าน (ถ้ามี) ของผู้รับโอนและผู้โอนร่วมกัน</li>
</ul></li>
<li>กรณีหลังจากออกบัตรภาษีแล้ว จะโอนได้ในกรณีดังต่อไปนี้

<ul>
<li>การโอนให้ทายาทผู้รับโอนกิจการของผู้มีชื่อในบัตรภาษีซึ่งถึงแก่ความตาย</li>
<li>การโอนให้ผู้ซึ่งรับโอนกิจการของผู้มีชื่อในบัตรภาษีมาดำเนินการต่อไป</li>
<li>การโอนให้แก่บริษัท หรือห้างหุ้นส่วนนิติบุคคลใหม่ อันเกิดจากการควบเข้ากันระหว่างนิติบุคคลผู้มีชื่อในบัตรภาษีและนิติบุคคลอื่น</li>
<li>การโอนให้แก่บุคคลอื่นที่มีส่วนเกี่ยวข้องกับกิจการของผู้มีชื่อในบัตรภาษี ในกรณีนี้อธิบดีกรมศุลกากรจะอนุมัติได้ต่อเมื่อได้รับความเห็นชอบจากคณะกรรมการ สำหรับการโอนตาม (2.1) ผู้รับโอนต้องแนบบัตรภาษีของผู้มีชื่อในบัตรภาษีซึ่งถึงแก่ ความตายมาขอเปลี่ยนบัตรภาษีใหม่ ภายในอายุบัตรที่กำหนดไว้ในบัตรภาษีเดิม หรือภายใน 1 ปี นับแต่วันที่ผู้มีชื่อในบัตรภาษี ถึงแก่ความตาย แล้วแต่วันใดจะเป็นวันหลัง พร้อมคำร้อง
กรณีการโอนตาม (2.2) (2.3) และ (2.4) ผู้รับโอนต้องแนบบัตรภาษีของผู้โอนมาขอเปลี่ยนบัตรภาษีใหม่ภายในอายุบัตรที่กำหนดไว้ในบัตรภาษีเดิมพร้อมกับคำร้อง เว้นแต่ในกรณีที่อธิบดีกรมศุลกากรเห็นสมควรจะผ่อนผันให้นำบัตรภาษีมาขอเปลี่ยนบัตรภาษีใหม่ภายใน 60 วัน นับแต่วันที่บัตรภาษีหมดอายุก็ได้ บัตรภาษีที่ออกให้ใหม่มีอายุการใช้เท่ากับบัตรภาษีเดิม</li>
</ul></li>
</ol>

<h2 id="การขอร-บบ-ตรภาษ">การขอรับบัตรภาษี</h2>

<p>เอกสารที่ต้องใช้ในการขอรับบัตรภาษี มีดังนี้</p>

<ol>
<li>ใบรับคำขอชดเชยค่าภาษีอากร (กศก.123)</li>
<li>บัตรประจำตัวประชาชนหรือหนังสือเดินทางของผู้รับบัตรภาษี</li>
<li>กรณีบุคคลผู้ขอรับบัตรภาษีเป็นผู้รับมอบอำนาจกระทำการแทน ในการขอรับเงินชดเชยค่าภาษีอากรสำหรับสินค้าส่งออกจากผู้มีสิทธิได้รับเงินชดเชยค่าภาษีอากร ต้องเป็นผู้ที่ได้ลงทะเบียนตามที่ระบุไว้ในฐานข้อมูลระบบทะเบียนผู้มาติดต่อของกรมศุลกากร</li>
<li>ให้ผู้รับบัตรภาษี ลงลายมือชื่อรับบัตรภาษี ในแบบรายงานการรับ -จ่ายบัตรภาษี (รายงานที่ 4) และใบรับคำขอชดเชยค่าภาษีอากร (กศก.123)</li>
</ol>

<h2 id="การต-ออาย-บ-ตรภาษ">การต่ออายุบัตรภาษี</h2>

<p>กรณีผู้มีชื่อในบัตรภาษีไม่สามารถนำบัตรภาษีไปใช้ประโยชน์ได้ภายในอายุ 3 ปี ให้ยื่นคำร้องขอต่ออายุบัตรภาษีตามแบบ กศก.24 ก่อนที่บัตรภาษีจะหมดอายุ บัตรภาษีที่ต่ออายุแล้ว มีอายุการใช้ได้คราวละ 3 ปี และจะขอต่ออายุได้ไม่เกิน 2 คราว การเปลี่ยนบัตรภาษี
การขอเปลี่ยนบัตรภาษีจากชนิดราคาสูงเป็นชนิดราคาต่ำ จะทำการเปลี่ยนได้เมื่อผู้มีชื่อในบัตรภาษีไม่สามารถนำบัตรภาษีนั้นไปใช้ประโยชน์ได้จริง และได้เก็บบัตรภาษีไว้เป็นเวลาไม่น้อยกว่า 1 ปี นับแต่วันรับบัตรภาษี สามารถเปลี่ยนบัตรภาษีจากชนิดราคาสูงเป็นชนิดราคาต่ำได้ไม่เกินชนิดละ 50 ฉบับ ในกรณีบัตรภาษีจะหมดอายุ และผู้มีชื่อในบัตรภาษีมีความประสงค์จะขอเปลี่ยนบัตรภาษีจากชนิดราคาสูงเป็นราคาต่ำ ให้ยื่นความจำนงขอเปลี่ยนบัตรภาษีก่อน แล้วจึงขอต่ออายุบัตรภาษีภายหลัง แต่ต้องยื่นก่อนบัตรภาษีจะหมดอายุ</p>

<h2 id="การออกบ-ตรภาษ-ใหม-แทนบ-ตรภาษ-ท-ชำร-ด-ส-ญหายหร-อถ-กทำลาย">การออกบัตรภาษีใหม่แทนบัตรภาษีที่ชำรุด สูญหายหรือถูกทำลาย</h2>

<ol>
<li>กรณีที่บัตรภาษีชำรุด ผู้มีชื่อในบัตรภาษียื่นคำร้องขอให้ออกบัตรภาษีใหม่ ตามแบบ กศก. 25 พร้อมแนบบัตรภาษีที่ชำรุด</li>
<li>กรณีที่บัตรภาษีสูญหายหรือถูกทำลาย ผู้มีชื่อในบัตรภาษียื่นคำร้องขอให้ออกบัตรภาษีใหม่ ตามแบบ กศก.25 พร้อมหลักฐานการแจ้งเอกสารหายจากสำนักงานตำรวจแห่งชาติ โดยมีรายละเอียด เลขบัตรภาษี มูลค่าตามบัตรภาษี อายุของบัตรภาษี จำนวนบัตรภาษี และหลักฐานอื่น (ถ้ามี) บัตรภาษีที่ออกให้ใหม่แทนบัตรภาษีที่ชำรุด สูญหายหรือถูกทำลาย มีอายุการใช้และอาจต่ออายุได้เท่าระยะเวลาที่เหลืออยู่ในบัตรภาษีเดิม</li>
</ol>

<h2 id="ส-นค-าส-งออกท-ถ-กส-งกล-บค-นหร-อการส-งส-นค-าค-น">สินค้าส่งออกที่ถูกส่งกลับคืนหรือการส่งสินค้าคืน</h2>

<p>ผู้ส่งของออกที่ได้รับเงินชดเชยค่าภาษีอากรไปแล้ว ให้ส่งคืนเงินชดเชยค่าภาษีอากรที่ได้รับไปแล้ว ภายใน 60 วัน นับแต่วันที่นำสินค้ากลับคืน หากผู้มีสิทธิได้รับเงินชดเชยค่าภาษีอากร มิได้คืนเงินชดเชยค่าภาษีอากรตามระยะเวลาที่กำหนดไว้ จะต้องเสียเงินเพิ่มในอัตราร้อยละ 2 ต่อเดือน เศษของเดือนให้นับเป็นหนึ่งเดือนของจำนวนเงินชดเชยค่าภาษีอากรที่ต้องคืน จนกว่าจะคืนเงินชดเชยค่าภาษีอากรครบถ้วน ทั้งนี้ผู้ส่งของออกสามารถชำระคืนเงินชดเชยค่าภาษีอากรที่ได้รับไปแล้วด้วยบัตรภาษี เช็คหรือดร๊าฟท์ ที่สั่งจ่ายเข้าบัญชีเงินฝากของกรมศุลกากร หรือเงินสด</p>

<blockquote>
<p>ที่มา : <a href="[http://www.customs.go.th/list_multi_tab.php?link=cont_xsimple.php&amp;ini_menu=menu_tax_incentive&amp;left_menu=menu_tax_incentive_160928_06_01&amp;ini_tab=menu_tax_incentive_160928_06&amp;ini_content=tax_incentive_160929_04&amp;tab=menu_tax_incentive_160928_06_01&amp;lang=th&amp;root_left_menu=menu_tax_incentive_160928_06&amp;left_menu=menu_tax_incentive_160928_06_01](http://www.customs.go.th/list_multi_tab.php?link=cont_xsimple.php&amp;ini_menu=menu_tax_incentive&amp;left_menu=menu_tax_incentive_160928_06_01&amp;ini_tab=menu_tax_incentive_160928_06&amp;ini_content=tax_incentive_160929_04&amp;tab=menu_tax_incentive_160928_06_01&amp;lang=th&amp;root_left_menu=menu_tax_incentive_160928_06&amp;left_menu=menu_tax_incentive_160928_06_01)">กรมศุลกากร</a></p>

<p>วันที่ปรับปรุงล่าสุด : 24 มิถุนายน 2562</p>
</blockquote>

<blockquote class="book-hint success">
  <ul>
<li><strong>สอบถามข้อมูลเพิ่มเติมได้ที่ :</strong> ส่วนชดเชยค่าภาษีอากร กองสิทธิประโยชน์ทางภาษีอากร (กสอ.)<br /></li>
<li><strong>หมายเลขโทรศัพท์ :</strong> 02-667-7000 ต่อ 5799 หรือ 7661<br /></li>
<li><strong>อีเมล์ :</strong> 82000100@customs.go.th</li>
</ul>
</blockquote>

</article>

      <div class="book-footer justify-between">
  

  

  
  <div>
    <a class="flex align-center" href="https://github.com/alex-shpak/hugo-book/edit/master/exampleSite/content/docs%5ctax-incentive%5c%e0%b8%8a%e0%b8%94%e0%b9%80%e0%b8%8a%e0%b8%a2.md" target="_blank">
      <img src="/knowledge-center/customs-clearance/svg/edit.svg" alt="Edit" />
      <span>Edit this page</span>
    </a>
  </div>
  

</div>

      
    </div>

    
  

  <aside class="book-toc levels-true fixed">
    <nav id="TableOfContents">
<ul>
<li><a href="#การชดเชยค-าภาษ-อากรสำหร-บส-นค-าส-งออกท-ผล-ตในราชอาณาจ-กร">การชดเชยค่าภาษีอากรสำหรับสินค้าส่งออกที่ผลิตในราชอาณาจักร</a>
<ul>
<li><a href="#คำจำก-ดความท-สำค-ญในการชดเชยค-าภาษ-อากร">คำจำกัดความที่สำคัญในการชดเชยค่าภาษีอากร</a></li>
<li><a href="#ผ-ม-ส-ทธ-ได-ร-บเง-นชดเชยค-าภาษ-อากร">ผู้มีสิทธิได้รับเงินชดเชยค่าภาษีอากร</a></li>
<li><a href="#ผ-ไม-ม-ส-ทธ-ได-ร-บเง-นชดเชยค-าภาษ-อากร">ผู้ไม่มีสิทธิได้รับเงินชดเชยค่าภาษีอากร</a></li>
<li><a href="#ชน-ดส-นค-าท-ไม-ได-ร-บเง-นชดเชย">ชนิดสินค้าที่ไม่ได้รับเงินชดเชย</a></li>
<li><a href="#ข-นตอนการขอชดเชยค-าภาษ-อากร">ขั้นตอนการขอชดเชยค่าภาษีอากร</a></li>
<li><a href="#การย-นขอร-บเง-นชดเชยค-าภาษ-อากร">การยื่นขอรับเงินชดเชยค่าภาษีอากร</a></li>
</ul></li>
<li><a href="#บ-ตรภาษ">บัตรภาษี</a>
<ul>
<li><a href="#บ-ตรภาษ-ม-2-ชน-ด-ค-อ">บัตรภาษีมี 2 ชนิด คือ</a></li>
<li><a href="#การโอนส-ทธ-ในบ-ตรภาษ">การโอนสิทธิในบัตรภาษี</a></li>
<li><a href="#การขอร-บบ-ตรภาษ">การขอรับบัตรภาษี</a></li>
<li><a href="#การต-ออาย-บ-ตรภาษ">การต่ออายุบัตรภาษี</a></li>
<li><a href="#การออกบ-ตรภาษ-ใหม-แทนบ-ตรภาษ-ท-ชำร-ด-ส-ญหายหร-อถ-กทำลาย">การออกบัตรภาษีใหม่แทนบัตรภาษีที่ชำรุด สูญหายหรือถูกทำลาย</a></li>
<li><a href="#ส-นค-าส-งออกท-ถ-กส-งกล-บค-นหร-อการส-งส-นค-าค-น">สินค้าส่งออกที่ถูกส่งกลับคืนหรือการส่งสินค้าคืน</a></li>
</ul></li>
</ul>
</nav>
  </aside>



  </main>

  
</body>

</html>
